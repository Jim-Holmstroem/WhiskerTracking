
Intresset för att studera morrhår på gnagare har på senare tid
ökat, speciellt inom neurofysiologin.  Som ett resultat av detta
finns det ett behov av automatisk följning av morrhår.  Nuvarande
kommersiella lösningar är antingen extremt dyra, sätter
begräsningar på experimentuppställningen eller misslyckas i
stökiga miljöer eller när överlappning förekommer.

Denna avhandling bidrar med en enkel implementation av ett
\emph{probabilistiskt} följningssystem.  Lösningen använder sig av
en teknik som kallas \emph{partikelfilter} för att propagera en
morrhårmodell mellan bildrutor i höghastighetsvideo.  För varje
bildruta förutspås nästa tillstånd genom att fråga en förtränad
\emph{databas} och filtera svaret genom partikelfiltret.
Implementationen är skriven i Python 2.6 och använder sig av
programbiblioteken NumpPy och SQLite3.

Testresultaten indikerar att metoden är rimlig.  Med endast en grovt
snarlik databas lyckades algoritmen följa multipla morrhår, dock
endast under korta sekvenser i taget.  Bättre träningsdata, såsom
handmarkerad riktig data, skulle kunna förbättra resultatet
väsentligt.


\textbf{Nyckelord:} Följning, Multipla, Morrhår, Partikelfilter,
Övergångsdatabas, Modelevaluering, Proof-of-Concept
